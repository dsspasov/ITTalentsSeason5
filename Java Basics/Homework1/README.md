# ITTalentsSeason5-Homework1

ЛЕКЦИЯ 1

Примитивни типове данни. If-else statement.






Задача 1:

Да се изведат съобщения към потребителя и да се прочетат 2 числа от клавиатурата A и B (може да са с плаваща запетая – double).
После да се прочете 3-то число C и да се провери дали то е м/у A и B. Да се изведе подходящо съобщение за това дали C е между A и B.

Пример:

Въведете А:
13.2
Въведете В:
29.5
Въведете С:
22.1
Числото 22.1 е между 13.2 и 29.5





Задача 2:

Въведете 2 различни целочислени числа от конзолата. Запишете тяхната сума, разлика, произведение, остатък от деление и целочислено деление в отделни променливи и разпечатайте тези резултати в конзолата. Опитайте същото с числа с плаваща запетая.

Задача 3:

Въведете 2 различни числа от конзолата и разменете стойността им. Разпечатайте новите стойности 



Задача 4:

Въведете 2 различни числа от конзолата и ги разпечатайте в нарастващ ред.

Задача 5:

Въведете 3 различни числа от конзолата и ги разпечатайте в низходящ ред.

Задача 6:

Въведете 3 числа от клавиатурата а1, а2 и а3. Разменете стойностите им така, че а1 да има стойността на а2, а2 да има стойността на а3, а а3 да има старата стойност на а1.

Задача 7:

Въведете 3 променливи от клавиатурата – час (целочислен тип), сума пари (число с плаваща запетая), дали съм здрав – булев тип. Съставете програма, която взема решения на базата на тези данни по следния начин:
- ако съм болен, няма да излизам
- ако имам пари, ще си купя лекарства
- ако нямам – ще стоя вкъщи и ще пия чай
- ако съм здрав, ще отида на кино с приятели
- ако имам по-малко от 10 лв, ще отида на кафе. Полученото решение покажете като съобщение в конзолата. Задача 8:
Да се състави програма, която чете от конзолата 4-цифренo
естествено число от интервала [1000.. 9999]. От това число се формират 2 нови 2-цифрени числа. Първото число се формира от 1-та
и 4-та цифра на въведеното число. Второто число се формира от 2-рa -
3-та цифра на въведеното число. Като резултат да се изведе дали 1-то ново число e по-малко <, равно = или по-голямо от 2-то число.

Пример: 3332 Изход: по-малко (32<33) Пример: 1144 Изход: равни (14=14) Пример: 9875 Изход: по-голямо (95>87) 




Задача 9:

Да се състави програма, която чете от конзолата 2 естествени двуцифрени числа a,b.

Програмата да изведе в конзолата дали последната цифра от произведението на двете числа е четна, както и самата цифра.
Входни данни: a,b - естествени числа от интервала [10..99]. Пример: 15, 25
Изход: 375, 5 нечетна




Задача 10:

Трябва да се напълни цистерна с вода. Имате 2 кофи с вместимост 2 и
3 литра и ги ползвате едновременно.

Да се състави програма, която по даден обем извежда как ще прелеете течността с тези кофи, т.е. по-колко пъти ще се пълни всяка от
кофите. Кофите не могат да се ползват с частично количество вода.

Входни данни: естествено число от интервала [10..9999]. Пример: 107
Изход: 21 пъти по 2 литра,
21 пъти по 3 литра допълнително кофа от 2 литра




Задача 11:

Съставете програма, която по дадено трицифренo число проверява дали числото се дели на всяка своя цифра. Във въведеното число да няма цифра 0.






Задача 12: 

Високосни години са всички години кратни на 4 с изключения столетията, но без столетия кратни на 400, т.е. 1900 не е високосна, но 1600 и 2000 са високосни.

Съставете програма, която по дадени ден, месец, година отпечатва следващата дата.

Входни данни: три числа за ден, месец, година. Пример: 28, 2, 2000
Изход: 1,3,2000




Задача 13:

Да се състави програма, която да отгатне колко е студено/топло по въведената температура t в градус Целзий.


Температурните интервали са: под -20 ледено студено; между 0 и -20 - студено; между 15 и 0 - хладно;
между 25 и 15 - топло;
над 25 – горещо.
Входни данни: цяло число от интервала [-100..100]. Пример: 12
Изход: хладно










Задача 14:

Да се състави програма, която по въведени координати на 2 позиции от шахматната дъска извежда отговор дали са оцветени в еднакъв или различен цвят. 


Шахматната дъска е квадратна.
Въвеждат се две двойки числа от интервала [1..8].

Пример: 2 2 3 2
Изход: Позициите са с различен цвят




Задача 15:

Да се състави програма, която въвежда естествено число от интервала
[0..24].
Програмата да изведе съответстващо съобщение съобразно въведения час.

Периодите са:
[18..4] - Добър вечер; [4..9] - Добро утро; [9..18] - Добър ден



Пример: 10
Изход: Добър ден




Задача 16:
Въведено е трицифрено естествено число от вида abc.

Трябва да се провери дали:
ако a = b = c - Изход: цифрите са равни;
ако a>b>c - Изход: цифрите са във възходящ ред;
ако a<b<c цифрите са в низходящ ред;
и изход: цифрите са ненаредени, за неописаните случаи.

Да се състави програма, която извежда резултата от проверката за наредба на цифрите в числото.

Пример: 345
Изход: възходящ ред.
