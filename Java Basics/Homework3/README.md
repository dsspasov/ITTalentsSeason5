# ITTalentsSeason5-Homework3

Лекция 5
Едномерни масиви.





Задача 1:


Да се прочете масив и да се намери най-малкото число кратно на
3 от масива.


10, 3, 5, 8, 6, -3, 7
Най-малкото число кратно на 3 е -3






Задача 2:


Нека по въведен масив да се конструира нов, като половината му елементи са точно като на оригиналния, а другите да са тези елементи, но в обратен ред. Последно, да се изведе новия масив на екрана.



Задача 3:


Да се въведе число, след което да се създаде масив с 10 елемента по следния начин:
Първите 2 елемента на масива са въведеното число. Всеки следващ елемент на масива е равен на сбора от
предишните 2 елемента в масива. След това изведете масива . 




Задача 4:
Да се прочете масив и да се отпечата дали е огледален. Следните масиви са огледални:
[3 7 7 3] [4]
[1 55 1]
[6 27 -1 5 7 7 5 -1 27 6]



Задача 5:

Напишете програма, която създава масив с 10 елемента и инициализира всеки от елементите със стойност, равна на индекса на елемента, умножен по 3.
Да се изведат елементите на екрана.



Задача 6:

Напишете програма, която първо чете 2 масива и после извежда съобщение дали са еднакви, и дали са с еднакъв размер.



Задача 7:

Напишете програма, която първо чете масив и после създава нов масив със същия размер по следния начин: стойността на всеки елемент от втория масив да е равна на сбора от предходния и следващият елемент на съответния елемент от първия масив. Първият и последният елемент на втория масив трябва да си останат равни на първият и последният от елемент от първия масив.
Да се изведе получения масив.



Задача 8:

Напишете програма, която намира и извежда най-дългата редица от еднакви поредни елементи в даден масив. 




Задача 9:

Напишете програма, в която потребителя въвежда масив, след което елементите на масива се обръщат в обратен ред (Целта не е масива да се отпечата в обратен ред, ами първо да се обърне, след което да се отпечата в нормален ред). Пробвайте да решите задачата първо с един допълнителен масив и после без да използвате друг масив.

Задача 10:


Да се състави програма, чрез която се въвеждат 7 цели числа в едномерен масив.

Програмата да изведе числото, което е най-близко до средната стойност на въведените числа.

Пример: 1,2,3,4,5,6,7
Изход: средна стойност 4, най-близка стойност 4



Задача 11:


Да се състави програма, която въвежда от клавиатурата 7 цели числа в едномерен масив
Програмата да изведе всички числа кратни на 5, но по големи от 5. Пример: -23, -55, 17, 75, 56, 105, 134
Изход: 75,105 - 2 числа



Задача 12:


Да се състави програма, чрез която по предварително въведени 7 числа  в едномерен масив се разменят местата на елементи с индекси:
- 0 и 1 чрез трета променлива;
- 2 и 3 чрез събиране;
- 4 и 5 чрез умножение.

Пример: 1,2,3,4,5,6,7
Изход: 2,1,4,3,6,5,7 



Задача 13:


Да се състави програма, чрез която се въвежда число и се представя като число в двоична бройна система.

Програмата, чрез масив, да изчислява последователно всички цифри на въведеното естествено число в 2-ична бройна система.

Пример: 99
Изход: 1100011



Задача 14:


Имате предварително въведен едномерен масив, съдържащ реални числа.

Да се състави програма, чрез която се избират само елементи от масива със стойности от интервала [-2.99..2.99] и се отпечатват в нов масив. Новият масив да се извежда на екрана.

Пример: 7.1,8.5,0.2,3.7,0.99,1.4,-3.5,-110,212,341,1.2
Изход: 0.2; 0.99; 1.4; 1.2



Задача 15:


Да се състави програма, която въвежда в едномерен масив реални числа.
Като изход: програма извежда онези 3 различни числа, чиято абсолютна стойност формира максималната обща сума.

Пример: 7.13; 0.2; 4.9; 5.1; 6.34; 1.12
Изход: 5.1; 6.34; 7.13



Задача 16:

Да се състави програма, чрез която предварително въведени 10 реални числа от интервала се обработват по следния начин:
1. Извежда съществуващите числа.
2. Всички елементи със стойност по-малки от -0.231 се заменят със 

сумата от квадрата на поредния им номер + числото 41.25, а всички останали елементи се заменят с произведението между самия елемент и неговият пореден номер. Поредният номер на първият елемент е 1.
3. Да се изведат елементите от началния и новообразувания масив.



Пример: -1.12, -2.43, 3.1, 4.2, 0, 6.4, - 7.5, 8.6, 9.1, -4
Изход: 42.25, 45.25, 9.3, 16.8, 0, 38.4, 90.25, 68.8, 81.9,141.25



Задача 17:

Една редица от естествени числа ще наричаме зигзагообразна нагоре, ако за елементите и са изпълняват условията:

N1 < N2 > N3 < N4 > N5 <..

Съставете програма, която проверява дали въведени в едномерен масив редица от числа изпълняват горните изисквания.
Пример: 1 3 2 4 3 7
Изход: изпълнява изискванията за зигзагообразна нагоре редица



Задача 18:

Дадени са два едномерни масива с естествени числа.
Да се състави програма, която сравнява всички числа с еднакви индекси от двата масива и записва в трети масив, по-голямото от двете числа.

Да се изведе съдържанието и на трите масива

Пример:
18,19,32,1,3, 4, 5, 6, 7, 8
1, 2, 3,4,5,16,17,18,27,11

Изход:
18,19,32 ,4,5,16,17,18,27,11

